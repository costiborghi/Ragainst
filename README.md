# First steps in GitHub

- [Preliminari](#preliminari)
- [Installare R](#installare-r)
- [Installare RStudio](#installare-rstudio)
- [Installare Github desktop](#installare-github-desktop)

---
## Preliminari
#### Cosa è Git?
Git è un progetto open source nato nel 2005 grazie a Linus Torvalds, lo stesso creatore del sistema operativo _Linux_. 
Il concetto alla base di Git è il "controllo di versione": praticamente rende possibile gestire le modifiche al "codice sorgente" da parte di singoli o gruppi di lavoro, anche molto estesi. Il software consente di tenere traccia di ogni modifica tramite uno storico e, se necessario, di tornare sui propri passi.

### Tasklist
Alla fine di questo tutorial saremo pronti ed operativi per lavorare in Git. Ecco la "lista degli ingredienti" per una buona riuscita: procediamo con ordine.
1. [ ] Installare R
2. [ ] Installare R Studio
3. [ ] Installare GitHub desktop
---
## Installare R
Prima di iniziare: _cosa è R?_ Usando le parole di _Wikipedia_:
> R è un linguaggio di programmazione e un ambiente di sviluppo specifico per l'analisi statistica dei dati.

Essendo un software libero (e disponibile per moltissimi sistemi operativi) saremo avvantaggiati nelle prossime operazioni in quanto tutto il pacchetto è disponibile al sito [the Comprehensive R Archive Network](https://cran.r-project.org/).
Clickando il link si apre un sito dall'interfaccia molto basic e molto intuitiva. Nonostante sia in inglese, il procedimento è così lineare che non avrete problemi: basterà scegliere, nel primo riquadro, il link blu collegato al download per il vostro sistema operativo.

In questo tutorial simuleremo l'installazione per **_Windows_**.
- Click su "**Download R for Windows**".
- In questa pagina, per collegarvi alla sezione download vera e propria, dovrete fare click su "**install R for the first time**". Tutto il resto, al momento, non rientra nei nostri obiettivi.
- Qui abbiamo la pagina di download vera e propria. Dovrete clickare sul collegamento (in blu) "**Download R 3.4.4 for Windows**" per far comparire il file .exe che sarà effettivamente l'anticamera del vostro software.
- Una volta scaricato l'esecutivo non vi resta che farlo partire e seguire passo passo le indicazioni che vi fornirà l'installer stesso.

Installato R, passiamo allo step successivo.
1. [x] Installare R
2. [ ] Installare RStudio
3. [ ] Installare GitHub desktop

---
## Installare RStudio
R studio è l'interfaccia grafica che permette un uso molto più speditivo ed intuitivo di R ed il suo linguaggio

- Per prima cosa colleghiamoci al sito [RStudio](https://www.rstudio.com/products/rstudio/download/)
- Qui troveremo una serie di opzioni, collegate a dei pulsanti verdi, con diversi costi e funzioni supplementari. Per i nostri scopi sarà sufficiente il primo: "**RStudio Desktop** Open Source License". Facciamo click quindi sul pulsante _download_ ad esso collegato. Il sito ci reindirizzerà alla fine della pagina dove, in bella vista, campeggia un monito:
> RStudio requires R 3.0.1+. If you don't already have R, download it [here](https://cran.r-project.org/).

Clickando _here_ verrete ricollegati al sito del CRAN ma, arrivati a questo punto, non dovremmo averne più bisogno.
Sotto troveremo tutta una serie di collegamenti divisi per sistema operativo. Come sopra: simuleremo l'installazione per **_Windows_**
- Fare click sul primo collegamento, chiamato "**RStudio 1.1.442 - Windows Vista/7/8/10**". Si aprirà la richiesta di download di un file in formato .exe: una volta scaricato sarà necessario far partire il programma e seguire le precise indicazioni dell'installer. Una volta installato il programma è buona norma farlo partire, per controllare che si apra e che non presenti problemi.

Se fin qui è filato tutto liscio, passiamo all'ultimo step.
1. [x] Installare R
2. [x] Installare RStudio
3. [ ] Installare GitHub desktop

---
## Installare GitHub desktop
#### Di cosa abbiamo bisogno per istallare GitHub desktop su Windows?
Un pre-requisito **necessario** per far sì che i nostri sforzi non siano vani è quello di avere un sistema operativo a 64 bit.
Successivamente sarà opportuno creare un account GitHub direttamente dal loro sito web [GitHub - Join](https://github.com/join). Per questo passaggio, comunque molto intuitivo, vi consiglio la guida in linea [come iscriversi a GitHub (EN)](https://help.github.com/articles/signing-up-for-a-new-github-account/) che vi accompagnerà passo passo nella creazione del vostro profilo personale.

A questo punto, non ci resta che scaricare il software vero e proprio! Vediamo come.
* Visitare la pagina di download al link [GitHub desktop download link](https://desktop.github.com/) e clickare sul grande bottone viola "**Download for Windows (64 bits)**".

N.B.: se non siete amministratori del vostro pc, **diventatelo**. In caso contrario avrete problemi sia nella fase di download che di installazione.
* Una volta scaricato il programma, questo si troverà nella cartella _Download_ del vostro pc. Cercatelo e fate doppio click su "**GitHub Desktop**" che si troverà nella cartella appena scaricata.
* Si aprirà una finestra pop-up e a questo punto non vi resterà da fare altro che clickare sul pulsante _installa_. 

Da questo momento in poi dovrete solo aspettare la fine del processo di installazione e premere _inizia_ per avviare il programma. Il setting di GitHub desktop può essere fatto al momento stesso dell'installazione oppure in un secondo tempo.

_Ma questa è un'altra storia._

1. [x] Installare R
2. [x] Installare R Studio
3. [x] Installare GitHub desktop
